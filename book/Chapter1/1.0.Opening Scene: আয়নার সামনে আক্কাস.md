# Chapter 1: The Mirror & The Console (আয়না এবং কনসোল)

**Topic:** Syntax, Variables, Data Types, Operators & Logic  
**Story:** Akkas Mia's Battle Against Calories

---

## 1.0 Opening Scene: আয়নার সামনে আক্কাস

গত ৬ মাস ধরে আক্কাসের জীবন ছিল একটা `Infinite Loop`-এর মতো— **পড়া → কোচিং → খাওয়া → ঘুম → আবার পড়া**। এডমিশন যুদ্ধের ফলাফল ভালোই হয়েছে, ভার্সিটিতে কম্পিউটার সায়েন্সে চান্স পেয়েছে। কিন্তু যুদ্ধের একটা মারাত্মক "পার্শ্বপ্রতিক্রিয়া" (Side Effect) দেখা দিয়েছে।

আজ সকালে লুঙ্গি আর স্যান্ডো গেঞ্জি পরে আয়নার সামনে দাঁড়িয়ে আক্কাস নিজেকে চিনতে পারছে না। যেই ছেলেটা এসএসসির পর স্লিম ছিল, সে এখন তার প্রিয় জিন্স প্যান্টের বোতাম লাগাতে পারছে না।

আক্কাস নিজের পেটে হাত বুলিয়ে দীর্ঘশ্বাস ফেলে বলল,

> "সর্বনাশ! ডেভেলপার হওয়ার আগেই দেখি `bug` হয়ে যাচ্ছি! এই ভুঁড়িকে আর বাড়তে দেওয়া যাবে না। আজ থেকেই কোডিং করে তোমাকে সাইজ করব!"

সে তার ল্যাপটপ খুলল। লক্ষ্য: **JavaScript** দিয়ে নিজের ডায়েট কন্ট্রোল করার জন্য একটা ওয়েবসাইট বানানো, যার নাম **"Fat to Fit"**।
